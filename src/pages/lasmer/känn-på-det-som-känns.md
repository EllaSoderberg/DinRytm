---
template: article
title: KÄNN PÅ DET SOM KÄNNS
date: 2019-02-10T23:00:00.000Z
image: /img/yoga-på-fjället.jpg
category: aktuellt
---
<!--StartFragment-->

**Yoga handlar om att lära känna sig själv, att tämja tankeflödet landa i kroppen och hitta kraft och glädje i livet.** <br></br> När vi är för mycket i huvudet tappar vi kontakten med kroppen. Kroppen som är vår kompass till vad som får oss att må bra och mindre bra. När vi inte mår så bra försöker vi lösa det genom att tänka ut vad vi mår bra av men misslyckas alltid när vi inte har kontakt med vår egen guide och inre kompass, kroppen. Kroppen finns alltid där för oss men den har svårt att hinna med i alla svängar när sinnet sätter igång och tankarna snurrar runt i huvudet.
<br></br>

**Chakra – vårt energisystem**</br>Ordet chakra är sanskrit och betyder roterande hjul av energi. Av all energi som snurrar i universum är människan ett eget hjul, flödande av energi som interagerar och kommunicerar med andra energihjul omkring dig. Vi är på samma gång fysisk kropp, medvetande och tankar, känslor.
<br></br> När vi kikar in i våra cellers minsta beståndsdelar så kan vi förstå att vi till största delen är energi. Samtidigt omges vi av ett elektromagnetiskt fält och inuti detta längs med ryggraden finns sju energinystan (sk. chakran), till varje chakra hör en körtel, en kroppsdel, ett sinne m.m.
<br></br> Enligt österländsk medicin styr dessa sju chakran och dess körtlar kroppens fysiska och psykiska funktioner under hela livet och strävar efter balans sinsemellan.
<br></br> Enkelt kan en säga att vårt energisystem delas in i två grupper, med tre chakran i varje och hjärtchakrat i mitten som medlare. De nedre står för fysisk kropp, grundtrygghet, självkänsla, och de övre för logik, andlighet, intuition.
<br></br> Alla chakra är lika viktiga. De är placerade längs ryggraden och intimt förbundna med vårt nervsystem och hormonsystem. Obalans i ett chakra påverkar de övriga, de är intimt förbundna med varandra och påverkar därigenom vårt välbefinnande. Både kroppsligt och mentalt illabefinnande såsom, stress/utmattning, migrän, depression/nedstämdhet, långvarig smärta, högt blodtryck etc kan behandlas med MediYoga. I MediYogaterapi jobbar du med rörelser, andning och fokus för att nå balans, gynna ett fritt flöde i energisystemet och därigenom stärka kropp och sinne.
<br></br> Chakrasystemet är en karta över ditt inre landskap, din intuition är din kompass. Det är genom att vara i kroppen, att känna på det som känns, som du kan lära dig hitta i ditt inre landskap.<br></br>
**Yoga och meditation**</br>
 Yoga och meditation är utmärkta verktyg för att läsa av din kompass och karta. I yogarörelserna förbereder du kropp och sinne för meditation. Meditation handlar inte om att sitta med benen i kors och inte röra en fena. Det handlar om att ge din kropp en stund av total uppmärksamhet och tid på ett sätt som passar dig. Du kan sitta, stå eller gå så som du vill. Du har ditt fokus inåt i kroppen, till exempel på en kroppsdel, på andetaget, din puls, eller på en plats som är stel eller gör ont. En kärleksfull, nyfiken och tillåtande uppmärksamhet, och varje tanke som tar din uppmärksamhet från kroppen blir en påminnelse om att rikta fokus inåt i kroppen igen, en liten stund till.
<br></br> **Lyssna in – l å t – d e t – t a – t i d!**