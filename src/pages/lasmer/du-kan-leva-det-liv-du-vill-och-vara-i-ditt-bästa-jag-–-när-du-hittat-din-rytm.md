---
template: article
title: >-
  DU KAN LEVA DET LIV DU VILL OCH VARA I DITT BÄSTA JAG – NÄR DU HITTAT DIN
  RYTM! 
date: 2018-04-03T19:20:22.404Z
image: /img/promenad-vid-vatten.jpg
category: aktuellt
---
<!--StartFragment-->

**Sophie Resare på Epic Living Sweden** lockade fram mitt bästa jag i ett poddsamtal om klimakteriet för ett par veckor sedan. Bland annat kom vi in på helhetsperspektiv i livet och levandet, **att hitta den egna rytmen och sitt bästa jag.**
<br/>
I mitt arbete jobbar jag med hela människan vilket inkluderar kropp och sinne, och i arbetet för bättre hälsa så vill jag förmedla att vi kan påverka hur vi mår under menscykeln och i klimakteriet. Genom att ge dig själv lite mer uppmärksamhet varje dag, om så bara några minuter så kan du lägga ihop pusselbitarna och förstå hur du påverkas av det du gör och inte gör.
<br/>
I poddavsnittet pratar vi bland annat om hur vi kan påverka vårt mående under klimakteriet, Måste man ta hormontabletter? Hur påverkar olika sorters stress klimakteriet? Vilken betydelse har sömnen?
<br/>
Efter intervjun hade jag en skön känsla i kroppen av samtalets dynamik och kanske bidrog vår gemensamma grundsyn till att det blev ett bra samtal. Det är fördelaktigt för hälsan att bygga en bra grund för att må gott i nuet, och på lång sikt.
<br/>
Har du inte lyssnat på avsnittet ännu så gör gärna det!

<https://www.acast.com/epiclifestyle/25.malinsoderberg-dinrytm-ettholistisktsynsatt>
<br/>
Vet du va’ som är så härligt?
<br/>
Det är aldrig för sent att börja bygga grunden, och varför inte göra det tillsammans med andra för att bli inspirerad och inspirera!
<br/><br/>
Apropå att bygga en bra grund, hitta din rytm och vara i ditt bästa jag så varför inte börja redan idag med en liten, liten förändring.
<br/>
Som till exempel att se till att komma i säng i tid, senast mellan kl. 22-23. Det mest gynnsamma är att undvika mejl, mobil/datasurfande och TV från klockan 20 för att låta kroppen varva ner och ställa in sig på sömn. Vid 22-23 tiden sjunker kortisolnivåerna i kroppen som då behöver sin **nattliga vila och återhämtning.**
<br/>
…eller lägg till extra sallad till måltiden, gärna gröna bladgrönsaker, broccoli och kål för att öka fiberhalten i maten och **gynna tarmbakterierna.**
<br/>
…eller se till att komma ut på **en promenad varje dag** i dagsljus, gärna 30 minuter.
<br/>
…eller **gör något du känner lust till** även om det bara blir en liten stund varje dag.
<br/>
**Små förändringar** som kan vara en bra början till ditt bygge och som en i taget kan bli en inspirerande resa för dig där du **puttar på perspektiven bit för bit, både fysiskt och mentalt, där du hittar din rytm.**



<!--EndFragment-->