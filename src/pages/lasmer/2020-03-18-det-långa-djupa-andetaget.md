---
title: DET LÅNGA DJUPA ANDETAGET
date: 2019-08-21T19:29:22.474Z
image: /img/bryggasjö.jpg
category: aktuellt
---
<!--StartFragment-->

För lugn och avspänning, klarhet och tålamod.

Underlättar blodcirkulationen och renar luftvägarna.

Kroppsställning

Lägg dig bekvämt till rätta på rygg på en yogamatta fötterna lite lätt isär och ögonen slutna. Eller sitt på en stol, utan att luta dig mot ryggstödet med båda fotsulorna i golvet.

Vagga lätt med baken och känn hur ländryggen slappnar av.

Känn att du slappnar av i skulderblad och axlar, att käkarna slappnar av och att tungan kommer ner från gommen.

Lägg en hand på magen i höjd med naveln.

Den andra handen vilar högt upp på bröstkorgen upp mot nyckelbenet.

Känn att båda armbågarna får kontakt med underlaget så att du kan slappna av i dina axlar.

Andning

Andas in genom näsan och fyll lungorna helt med luft, känn hur magen först lyfter och sen hur bröstkorgen också expanderar upp mot taket.

Känn hur det stramar och spänner högt upp i bröstkorgen och när det är fullt så andas du sedan lugnt ut igen, först bröstkorg och därefter mage sjunker tillbaka ner.

När du andats ut färdigt vila några sekunder, vänta och låt kroppen själv signalera att den vill andas in igen.

Då tar du ett nytt lugnt djupt andetag in genom näsan, fyller lungorna helt med luft, först magen som expanderar upp mot taket och sedan bröstkorgen.

Fokus

Andas långa djupa andetag på det här sättet en stund, och i takt med andetaget tänker du inom dig själv mantrat sat nam.

Du tänker Saaat på inandning och naaam på utandning.

När du har andats ut färdigt och vilar och väntar på nästa andetag tänk ingenting.

När du själv känner att andningen fungerar kan du ta ner händerna och lägga dem längs sidorna igen lätt ut från kroppen gärna med handflatorna vända uppåt.

Sträva efter att vara alldeles tyst och inlyssnande i sinnet efter varje utandning.

Känn en tydlig rörelse i magen, i varje andetag en rörelse som vidgar och öppnar upp i bröstet med hjälp av dina långa djupa andetag.

Fortsätt andas långa djupa andetag in och ut genom näsan i 10 minuter.

När 10 minuter passerat ta ett långt djupt andetag in och ut genom näsan. Kom sakta tillbaka till rummet och rulla sen upp och sitt en kort stund och känn hur det känns i kroppen.



<!--EndFragment-->