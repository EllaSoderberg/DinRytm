---
aboutme: Din rytm grundades av mig, Malin Söderberg, 2014 efter många år
  som kliniskt verksam sjuksköterska och barnmorska, samt en
  forskarexamen inom reproduktiv hälsa. Avhandlingsarbetet
  behandlade existentiella frågor kring fertilitet och
  barnafödande vilket var en anledning till att Din rytm kom till.
  <br/>
  <br/>
  Arbetet med hela människan i sitt sammanhang har alltid varit
  viktigt för mig. För att kunna erbjuda ett helhetsperspektiv i
  mitt arbete har jag därför fortbildat mig inom kognitiv
  psykoterapi, mediyoga och holistisk hälsa.
  <br/>
  <br/>
  Jag har arbetat kliniskt under många år bland annat inom födande
  och eftervård, på preventivmedelsmottagning, RFSU-klinik,
  ungdomsmottagning och hälsocentral. Efter min disputation 2013
  arbetade jag några år som universitetslärare och senare som
  samordnare av Mödrahälsovården i Stockholms läns landsting på halvtid, samtidigt
  som jag började bygga upp min egen verksamhet.
  <br/>
  <br/>
  Värme, empati och respekt är viktiga delar i arbetet.
about:
  Hos Din Rytm lär du dig att förstå och lyssna in din kropp och ditt sinne. Vi
  arbetar som ett team där du är expert på dig själv och jag bidrar med
  teoretisk kunskap och kliniska erfarenheter. Vår kontakt kan se ut på olika
  sätt och vara lång eller kort beroende på vad du söker för. Jag har erfarenhet
  från flera områden såsom psykisk hälsa/ohälsa, reproduktiv hälsa, sex- och
  samlevnad, existentiella frågor kring fertilitet, menscykelhälsa och hälsa i
  klimakteriet. Jag arbetar utifrån ett helhetsperspektiv som stödjer
  reproduktiv frihet och respekterar dina sexuella och reproduktiva val. Värme,
  empati och respekt är viktiga ledord i verksamheten.
image: /img/MalinS.jpg
template: om
---
