---
template: om
image: /img/MalinS.jpg
about: >-
  Hos Din Rytm lär du dig att förstå och lyssna in din kropp och ditt sinne. Vi
  arbetar som ett team där du är expert på dig själv och jag bidrar med
  teoretisk kunskap och kliniska erfarenheter. Vår kontakt kan se ut på olika
  sätt och vara lång eller kort beroende på vad du söker för. Jag har erfarenhet
  från flera områden såsom psykisk hälsa/ohälsa, reproduktiv hälsa, sex- och
  samlevnad, existentiella frågor, menscykelhälsa och hälsa i klimakteriet. Jag
  arbetar utifrån ett helhetsperspektiv som stödjer reproduktiv frihet och
  respekterar dina sexuella och reproduktiva val. Värme, empati och respekt är
  viktiga ledord i verksamheten.
aboutme: >-
  Din rytm grundades av mig, Malin Söderberg 2014 efter många år som kliniskt
  verksam\

  sjuksköterska och barnmorska, samt en forskarexamen inom reproduktiv hälsa och
  arbete som universitetslärare. I forskningen har jag intresserat mig för
  existentiella frågor kring fertilitet och barnafödande vilket stärkt mig i
  mitt arbete för ett helhetsperspektiv på hälsa och lidande. De senaste 5 åren
  har jag därför utbildat mig inom psykoterapi, mediyoga och holistisk
  reproduktiv hälsa.


  I mitt arbete har det alltid varit viktigt att se till hela människan i sitt
  unika sammanhang. Det är i vår sociala miljö som vi kan må bra, men det också
  där vi kan börja må dåligt. Jag arbetar med olika teorier och metoder, och
  anpassar dem efter behov för att kunna erbjuda en helhet i behandlingen.


  Här är några exempel:Kognitiv beteende terapi(KBT) ger en förståelse för hur
  känslor, tankar och beteenden påverkar oss och hur vi genom ett förändrat
  tankemönster bli mer självreflekterande och närvarande.Existentiella samtalkan
  ge nya perspektiv på livsfrågor som kan kännas stora och svåra. Andra tekniker
  för läkande och utveckling ärmindfulness, mediyoga och fertilitetsförståelsede
  kan användas var och en för sig eller i kombination.


  Jag har arbetat kliniskt under många år bland annat inom födande och
  eftervård, på preventivmedelsmottagning, RFSU-klinik, ungdomsmottagning och
  hälsocentral. Efter min disputation 2013 arbetade jag några år som
  universitetslärare och senare som samordnare av Mödrahälsovården i Stockholms
  läns landsting på halvtid, samtidigt som jag började bygga upp min egen
  verksamhet.
---
