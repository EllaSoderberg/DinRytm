---
template: om
image: /img/MalinS.jpg
about: >-
  Hos Din Rytm lär du dig att förstå och lyssna in din kropp och ditt sinne. Vi
  arbetar som ett team där du är expert på dig själv och jag bidrar med
  teoretisk kunskap och kliniska erfarenheter. Vår kontakt kan se ut på olika
  sätt och vara lång eller kort beroende på vad du söker för. Jag har erfarenhet
  från flera områden såsom psykisk hälsa/ohälsa, reproduktiv hälsa, sex- och
  samlevnad, existentiella frågor, menscykelhälsa och hälsa i klimakteriet. Jag
  arbetar utifrån ett helhetsperspektiv som stödjer reproduktiv frihet och
  respekterar dina sexuella och reproduktiva val. Värme, empati, närvaro och
  respekt är viktiga ledord i verksamheten.
aboutme: >-
  Jag grundade Din rytm 2014 efter många år som kliniskt verksam sjuksköterska
  och barnmorska, en forskarexamen inom reproduktiv hälsa och några år som
  universitetslärare och vårdsamordnare. Jag saknade en verksamhet där jag kunde
  erbjuda ett helhetsperspektiv i mötet, där det mänskliga fick plats och
  behandlingen kunde anpassas efter klientens behov och mål. <br/><br/>


  Jag har bred erfarenhet och arbetar utifrån olika evidensbaserade teorier och
  metoder i samtal, terapi och handledning. Det kan handla om metoder som ger en
  förståelse för hur känslor, tankar och beteenden påverkar oss och hur vi genom
  ett förändrat tankemösnter kan bli mer självreflekterande, närvarande och öka
  vår självmedkänsla. Existentiella samtal kan ge nya perspektiv på livsfrågor
  som kan kännas stora och svåra. Andra metoder för läkande och utveckling är
  mindfulness, mediyoga och fertilitetsförståelse som kan användas var och en
  för sig eller i kombination.


  <br/><br/>Som barnmorska har jag arbetat bland annat inom födande och
  eftervård, på preventivmedelsmottagning, RFSU-klinik, ungdomsmottagning och
  hälsocentral. Efter min disputation 2013 arbetade jag några år som
  universitetslärare och senare som samordnare av Mödrahälsovården i Stockholms
  läns landsting på halvtid, samtidigt som jag började bygga upp min egen
  verksamhet.




  ![](https://lh4.googleusercontent.com/wBiPMvZp87Cj4_VvTOe99EP2tk58Ws3Nw6nzqd2k-falhwIzedTQoPsGTTRQjtRE_C8yLDrRiSFlhCIgc9PCupQlki41iX_9f7XLSkFbR9waHrPq-5Fb9J0JJD-5nwr9BbQypCNn)![](https://lh4.googleusercontent.com/0xeILi0RB-3QqI5TApt80UYMA1J7c2F0MPVXW11LAOFMyZbW4rksXRxV0yKdqv61cw28-vdY0TEpFeNeA3PFaiXPlH07jZCXGh2w84SsIzMnU-fEDMrQntEg-T8eTdS-C-OBU6Rb)


  International Certification through the [Association for Fertility Awareness
  Professionals (AFAP)](http://www.fertilityawarenessprofessionals.com/).
---
