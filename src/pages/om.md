---
template: om
image: /img/MalinS.jpg
about: >-
  Hos Din Rytm lär du dig att förstå och lyssna in din kropp och ditt sinne. Vi
  arbetar som ett team där du är expert på dig själv och jag bidrar med
  teoretisk kunskap och kliniska erfarenheter. Vår kontakt kan se ut på olika
  sätt och vara lång eller kort beroende på vad du söker för. Jag har erfarenhet
  från flera områden såsom psykisk hälsa/ohälsa, reproduktiv hälsa, sex- och
  samlevnad, existentiella frågor, menscykelhälsa och hälsa i klimakteriet. Jag
  arbetar utifrån ett helhetsperspektiv som stödjer reproduktiv frihet och
  respekterar dina sexuella och reproduktiva val. Värme, empati och respekt är
  viktiga ledord i verksamheten.
aboutme: >-
  Din rytm grundades av mig, Malin Söderberg 2014 efter många år som kliniskt
  verksam sjuksköterska och barnmorska, samt en forskarexamen inom reproduktiv
  hälsa. I forskningen har jag intresserat mig för existentiella frågor vilket
  varit bidragande till att jag startade Din rytm och vidareutbildade mig inom
  psykoterapi, mediyoga och holistisk reproduktiv hälsa. I mitt arbete är
  närvaro, självmedkänsla, acceptans och glädje centrala.<br/>


  <br/>Jag arbetar med olika teorier och metoder, och anpassar dem efter behov
  för att kunna erbjuda en helhet i behandlingen. Kognitiv beteende terapi (KBT)
  ger en förståelse för hur känslor, tankar och beteenden påverkar oss och hur
  vi genom ett förändrat tankemönster bli mer självreflekterande och närvarande.
  Existentiella samtal kan ge nya perspektiv på livsfrågor som kan kännas stora
  och svåra. Andra tekniker för läkande och utveckling är mindfulness, mediyoga
  och fertilitetsförståelsede kan användas var och en för sig eller i
  kombination.<br/>


  <br/>Som barnmorska har jag arbetat bland annat inom födande och eftervård, på
  preventivmedelsmottagning, RFSU-klinik, ungdomsmottagning och hälsocentral.
  Efter min disputation 2013 arbetade jag några år som universitetslärare och
  senare som samordnare av Mödrahälsovården i Stockholms läns landsting på
  halvtid, samtidigt som jag började bygga upp min egen verksamhet.
---
