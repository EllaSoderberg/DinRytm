---
title: Fertilitetsförståelse
image: /img/blur.jpg
---
**Önskan om graviditet**
<br/>
<br/>
Vi vet idag att vår stressiga livsstil kan påverka vår fruktsamhet på ett negativt sätt. Men det finns också möjlighet att förbättra och stärka vår reproduktiva hälsa genom att se över och anpassa vår livsstil, våra tankemönster, närmiljö m.m.
<br/>
<br/>
Medvetenhet om den egna menscykeln handlar om kunskapen att ”tolka” sin cykliska kropp. Dagliga observationer och registreringar av kroppens biokemiska tecken ger dig kunskap om menscykelns olika faser och din fertilitet. Förståelsen för det som upplevs under menscykeln är till hjälp för att förstå många av de känslomässiga och kroppsliga förändringar som kan upplevas varje månad samt med stigande ålder. Genom att du lär dig förstå och tolka menscykeln får du ökad kunskap om din gynekologiska och sexuella hälsa, din fertilitet och på köpet en större självtillit när det kommer till viktiga livsval. 
<br/>
<br/>
Handledningen är baserad på Justissemetoden (Symptothermalmetod), ett standardiserat system framtaget för att optimera inlärningen och det dagliga användandet, metoden har sin grund i väl dokumenterad forskning.
Har du redan börjat kartföra din menscykel med någon annan teknik och har svårt att tolka vad din menskarta visar är du också välkommen att kontakta mig.
<br/>
<br/>
I mitt arbete vänder jag mig till alla som vill veta mer om fertilitet och hälsa oberoende av om du vill bilda familj eller ej.
<br/>
<br/>
**Önskar du en hormonfri preventivmetod?**
<br/>
<br/>
För dig som inte vill eller kan använda hormonella preventivmedel erbjuder jag handledning i Symtothermalmetoden. Genom att lära dig att observera, registrera och tolka kroppens förändringar under menscykeln vet du när du är fertil och infertil. En bonus är att du samtidigt får kunskap om ditt hormonsystem och din hela hälsa. Den här kunskapen är även viktig för dig som använder barriärmetoder (pessar, kondom, femidom).
Metoden kan användas oavsett om du har en regelbunden eller oregelbunden menscykel.
