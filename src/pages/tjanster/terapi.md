---
template: tjanst
title: Samtalsterapi
order: 1
image: /img/wheat.jpg
ingress: ''
quote: >-
  Det har känts så bra att du har väglett oss. Vi har tyckt om den mjuka,
  tydliga och förstående atmosfären.
quoteauthor: 'Jessica & Pär '
---
## **Kognitiv beteendeterapi (KBT)**

Livet går i cykler och alla går vi igenom perioder som känns extra tunga, obegripliga eller smärtsamma. Då kan vi behöva söka stöd och hjälp för att förstå, bearbeta och förändra det som gör att vardagen blir problematisk. När vi söker terapi tar vi oss själva på allvar. Det är början på en resa av personlig läkning och utvecklig som ger nya perspektiv och erfarenheter. Du kan söka samtalsterapi för depression/utmattning, ångest, social rädsla, stöd- eller krissamtal.<br/><br/>

### **KBT - hur går det till?**

I terapin används olika tekniker beroende på vad du behöver hjälp med. Kognitiv beteendeterapi är hjälpsamt för att få en förståelse för hur känslor, tankar och beteenden påverkar oss. När vi förstår oss själva bättre kan vi förhålla oss på ett nytt sätt till vår situation och så småningom välja förändring. <br></br>Existentiella samtal kan ge nya perspektiv på livsfrågor som kan kännas stora och svåra. Andra tekniker för läkande och utveckling är självmedkänsla, acceptans och mindfulness. De olika teknikerna fungerar var och en för sig eller i kombination.<br></br>Jag har ett helhetsperspektiv i terapin vilket innebär att ditt sociala sammanhang och din uppväxt är viktiga delar för att förstå det mående du kommer med.<br/><br/>Första mötet är ett bedömningssamtal då du berättar vad du behöver hjälp med, och jag berättar vad jag kan erbjuda dig. Därefter gör vi en planering tillsammans. Varje session tar 50 minuter, vi ses en gång i veckan och du får med dig hemuppgifter varje vecka för att hålla processen igång. En kontakt kan se ut på olika sätt och baseras bland annat på behov och mål, den kan vara lång eller kort beroende på vad du söker för (15-20 ggr eller mer). <br></br>Under 2020 har jag möjlighet att erbjuda samtalsterapi till reducerat pris då jag utbildar mig inom psykoterapi.<br></br>**Pris** (gäller till december 2020)</br> 500kr/session (normalpris 1000kr).

Om du är intresserad, skicka ett meddelande genom att klicka **[här](https://dinrytm.se/kontakt)** eller ring mig på 0766-144118.